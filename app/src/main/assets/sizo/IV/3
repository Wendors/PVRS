        1. Організація охорони та нагляду за ув’язненими і засудженими у СІЗО здійснюється відповідно до законодавства.
        2. У випадках, визначених статтею 19 Закону України «Про попереднє ув’язнення», у СІЗО може бути запроваджено особливий режим строком до тридцяти днів.
        У разі запровадження особливого режиму в СІЗО посилюються охорона, нагляд за ув’язненими і засудженими, припиняються всі заходи, що проводяться з ними, а також надання побачень та прийняття посилок і передач, здійснюються передбачені законодавством режимні заходи.
        Про запровадження особливого режиму адміністрація СІЗО доводить до відома ув’язнених та засуджених, а також розміщує відповідну інформацію в місцях приймання передач та особистого прийому громадян.
        3. Для припинення групових протиправних дій ув’язнених і засуджених та ліквідації їх наслідків використовуються сили і засоби відповідно до законодавства.
        4. Адміністрація СІЗО повинна забезпечити охорону та безпеку ув’язнених і засуджених, персоналу СІЗО та інших осіб, які перебувають на території СІЗО.
