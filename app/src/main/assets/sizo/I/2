        1. Взаємовідносини персоналу СІЗО з ув’язненими та засудженими ґрунтуються на засадах взаємоповаги та розвитку позитивних відносин.
        Ув’язнені чи засуджені звертаються до персоналу СІЗО на «ви», називають їх по імені та по батькові або «громадянин», «громадянка» і далі по імені або прізвищу чи за званням або займаною посадою.
        Персонал СІЗО звертається до ув’язнених чи засуджених на «ви», називає їх по імені та по батькові або «громадянин», «громадянка» і далі по імені чи прізвищу. До неповнолітніх осіб персонал СІЗО звертається на «ви» або «вихованець», «вихованка» та називає їх по імені.
        У разі встановлення позитивних відносин між персоналом СІЗО та ув’язненим чи засудженим допускається звертання ув’язненого чи засудженого до персоналу СІЗО, а також персоналу СІЗО до ув’язненого чи засудженого на «ви» та по імені, якщо вони не проти цього.
        2. Персонал СІЗО вживає всіх належних заходів для розвитку позитивних відносин із ув’язненими та засудженими, дотримуючись при цьому вимог законодавства.
