I. Продукти харчування
Продукти харчування фабричного (заводського) виготовлення не в скляній або металевій тарі з діючим терміном реалізації, які не потребують додаткового приготування шляхом термічної обробки та можуть зберігатися за кімнатної температури; свіжі фрукти та овочі (огірки, помідори, цибуля, часник, перець, капуста, морква, зелень - до 1 кг кожного найменування); сухі кондитерські вироби, продукти швидкого приготування (крупи, у тому числі гречана, що не потребують термічної обробки, каша, локшина, вермішель, суп, крем-суп, пюре, паста, мюслі, пластівці тощо), чай, цукор та кава - до 1 кг кожного найменування; тютюнові вироби - не більше 30 пачок цигарок або махорки, сірники - не більше 10 коробок або одна запальничка разового використання.
II. Предмети першої необхідності, засоби особистої гігієни, інші речі та предмети
До предметів першої необхідності, засобів особистої гігієни, інших речей та предметів належать:
одяг за сезоном - не більше двох комплектів;
взуття за сезоном - не більше однієї пари;
труси, панчохи (шкарпетки), носові хустинки;
діловий костюм, спортивний костюм - по одному комплекту;
спортивне взуття, кімнатні або спортивні тапочки - по одній парі;
для жінок - халати та сукні, хустки, головні убори, рейтузи, пояси, бюстгальтери, марля, гігієнічні засоби, защіпки, вата, косметика не на спиртовій основі, крем для обличчя та рук, прикраси, виготовлені з некоштовних матеріалів;
годинники ручні або кишенькові з некоштовних металів, які не виконують функції фото- та відеокамери, мобільного телефону, GPS навігатора, плеєра, не мають доступу до мережі Інтернет - 1 штука;
постільні речі, рушник - 1 комплект;
засоби особистої гігієни (мило, зубний порошок чи паста, зубна щітка, гребінець, креми, піна, гелі до та після гоління, дезодоранти (кулькові, сухі) не на спиртовій основі, шампунь, манікюрні ножиці) - не більше одного комплекту;
лікарські засоби або їх аналоги, медичні вироби - лише за призначенням лікуючого лікаря за потреби цілодобового невідкладного приймання та підтримання життєдіяльності організму;
художня література - до 10 примірників, газети та журнали, у тому числі релігійного змісту, - без обмежень;
підручники для тих, хто навчається, - у необхідній для навчання кількості;
щітки для одягу та взуття;
поліетиленовий посуд, металевий кухоль та миска, пластмасові футляри для окулярів, мила та зубних щіток;
шашки, шахи, доміно, нарди - по одному комплекту;
ігрові приставки, портативні ігрові консолі та зарядні пристрої до них - 1 штука;
натільні хрестики та інші предмети культу, виготовлені з некоштовних матеріалів;
електрочайники потужністю не більше 2 кВт, - один на камеру або на 10 осіб;
побутові електровентилятори промислового виробництва - один на камеру (видаються у літній період);
телевізори (без можливості виходу в мережу Інтернет), холодильники із загальним об'ємом до 280 літрів, DVD-плеєри - по одному на камеру або жилу секцію, USB флеш-накопичувачі - 1 штука, CD-, DVD-диски - не більше 10 одиниць на камеру або жилу секцію;
електрокип’ятильники промислового виготовлення потужністю не більше 0,5 кВт - один на 5 осіб;
цифрові ефірні тюнери T2 - по одному на камеру або жилу секцію;
подовжувачі, гірлянди для новорічних свят фабричного (заводського) виготовлення - не більше 2 штук на камеру або жилу секцію довжиною до 10 метрів кожний.
__________
Примітки:	
1. За умови забезпечення безпеки персоналу СІЗО та засуджених на період проведення засудженими до довічного позбавлення волі санітарно-гігієнічних заходів дозволяється видавати їм для власного користування (за потреби) безпечні бритви для гоління з касетними головками, а також у визначений розпорядком дня час - голки та ножиці з обов’язковим поверненням їх персоналу СІЗО після використання.
2. Неповнолітнім особам забороняється отримувати в посилках (передачах) та бандеролях, купувати в крамницях СІЗО та зберігати при собі тютюнові вироби.

